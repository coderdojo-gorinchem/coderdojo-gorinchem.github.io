![CoderDojo logo](coderdojo_logo.png)

Bij CoderDojo kunnen kinderen van 7 t/m 17 jaar leren programmeren. Dit wordt helemaal gratis verzorgd door vrijwilligers!

# CoderDojo Gorinchem
Bij CoderDojo kun je verschillende activiteiten doen. Aan sommige projecten kun je ook thuis werken. 
Op deze pagina lees je welke activiteiten we doen en zie je hoe je er thuis mee aan de slag kunt gaan.
Meer informatie over CoderDojo Gorinchem en een formulier om je op te geven staat op de website van [Bibliotheek aan Zet](https://www.debibliotheekaanzet.nl/activiteiten/coderdojo). Op de website van [Coder(dojo) Nederland](https://coderdojo.nl) lees je meer over wat CoderDojo inhoudt, waarom het bestaat en hoe je er zelf één kunt beginnen.

# Wat heb je nodig?
- aanmelden, zodat we weten dat je erbij bent, doe je via [Bibliotheek aan Zet](https://www.debibliotheekaanzet.nl/activiteiten/coderdojo)
- als je je eigen laptop meeneemt kun je bewaren wat je hebt gemaakt, er de volgende keer of thuis aan verder werken
- als je een eigen Arduino starter kit meeneemt (en een doosje om je prototype veilig in te bewaren) kun je er thuis aan verder werken; we hebben ook een aantal Arduino kits voor gebruik tijdens CoderDojo.
 
## Programmeren met Python
Leer hoe je met behulp van de Python programmeertaal en de module PyGameZero een programma of spelletje maakt. Je hebt hier een laptop of computer met Windows of MacOS voor nodig. Daar installeer je een paar gratis programma's op. Lees er meer over op de [pagina over Python](python.md).

## Maak je eigen spel met Bloxels
Wil je een spel maken zonder programmeren? Je kunt hiervoor Bloxels gebruiken. Met de gekleurde blokjes "teken" je je spelwereld, hoofdpersoon, en items, en via de tablets voeg je je kunstwerken toe aan de Bloxels app. In de bibliotheek hebben we een aantal tablets met een betaalde Bloxels licentie, waarop je kunt werken. Wil je er thuis ook mee werken, dan moet je je eigen licentie kopen (dat kost 3,99 euro voor één maand of 20 euro voor een jaar).

![Foto van Bloxels](bloxels.jpeg)

## Electronica en 3D teken software
Je kunt leren hoe "stroom" werkt, hoe electriciteit een lamp laat branden, hoe een schakelaar werkt.

## Bouw je eigen apparaatje met een Arduino
Als jouw apparaatje een beweging waarneemt, zet het een lamp aan. Handig als je 's nachts uit bed wilt maar het is donker.

## Vrijwilligers
CoderDojo Gorinchem wordt gerund door vrijwilligers en wordt gesponsord door Bibliotheek aan Zet, Gorinchem.

- Joke (champion: de oprichter en organisator van een Dojo)
- Chris (mentor)
- Henk (mentor)
- Joris (mentor)
- Ahmad (mentor)
- Max (mentor)
- Elise (mentor)
- Peter (mentor) *in het dagelijks leven: docent software development*
